---
layout: ../layouts/Layout.astro
title: Yhdistys
sort: 2
---

## Keski-Suomen airsoft ry

Keski-Suomen airsoft ry on voittoa tavoittelematon ja poliittisesti, sekä uskonnollisesti sitoutumaton yhdistys, jonka tehtävä on yhdistää ja koota airsoft harrastajia kautta Keski-Suomen. Foorumeillamme ja Facebook-sivuillamme näet aina tulevat pelit ja tapahtumat Keski-Suomen alueella. Linkit näihin portaaleihin löydät sivuston vasemmasta linkkivalikosta.

Airsoftin harrastajakunta Keski-Suomen alueella on moninainen. Yhdistyksen peleissä vierailee enemmän tai vähemmän jatkuvasti ihmisiä ikähaitarilta 10 – 35 vuotta. Mukaan mahtuu niin aktiivisia reserviläisiä, kuin myös siviilipalvelusmiehiä tai armeijasta terveysperustein vapautettujakin henkilöitä. Mitään kuntokynnystä harrastustoimintaan ei myöskään ole, vaan airsoftin voit aloittaa, olitpa sitten huippu-urheilija tai rapakunnossa. Onpa viimeaikoina harrastajapiireissä nähty myös muutama aktiivinen naispuolinen harrastaja, joten puhtaasti ”miesten hommista” ei enää ole tässäkään lajissa kyse.

Yhdistyksemme tavoitteena on tarjota lapsille, nuorille ja aikuisille monipuolista, erikoista liikuntaa hyvässä seurassa. Peleihimme on kaikilla vapaa sisäänpääsy. Suosittelemme kuitenkin kaikkia halukkaita liittymään jäseniksemme. Jäseneksi saa liittyä kuka tahansa yli 10-vuotias laillinen henkilö. Myös vanhemmat voivat tukea lastensa harrastustoimintaa liittymällä yhdistyksen kannattajajäseniksi. Kaikki yhdistyksen keräämät rahalliset tulot käytetään harrastustoiminnan kehittämiseen, sivujen palvelinmaksuun ja ylläpitokustannuksiin, sekä peleissä myytävien ja käytettävien oheistarvikkeiden (hihanauhat osapuolten merkkaamiseksi, raatoliinat, tarvittava rekvisiitta, pelipaikkojen vuokra, laina-aseen huolto ja kuulat) hankintaan.

## Jäsenyysmuodot

**Varsinainen jäsen:**
Olet yhdistyksen jäsen, sekä oikeutettu kaikkiin jäsenyysetuihimme. Sinulla on myös äänioikeus yhdistyksen kokouksissa. Alaikäraja varsinaiseksi jäseneksi on 15 vuotta. Jäsenmaksu on 10 euroa / kalenterivuosi

**Aktiivinen jäsen:**
Olet yhdistyksen jäsen, mutta sinulla ei ole äänioikeutta yhdistyksen kokouksissa. Saat kaikki jäsenyysedut yhteistyökumppaneiltamme. Jäsenmaksu on 10 euroa / kalenterivuosi.

**Kannattajajäsen:**
Tuet yhdistyksen toimintaa korkeammalla jäsenmaksulla. Sinulla ei ole äänioikeutta yhdistyksen kokouksissa, etkä ole oikeutettu jäsenyysetuihimme. Jäsenmaksu on 20 euroa / kalenterivuosi.

[Jäsenhakemuslomake](jasenhakemus)
